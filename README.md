# Інформація для українців в Британії

 * [Підтвердження адреси](#підтвердження-адреси)
 * [Соціальні виплати](#соціальні-виплати)
   * [Універсальна виплата / Universal Credit](#універсальна-виплата--universal-credit)
   * [Соціальна виплата на дітей / Child benefit](#соціальна-виплата-на-дітей--child-benefit)
 * [Податки](#податки)
 * [Транспорт в Лондоні](#транспорт-в-лондоні)
 * [Ресурси щоб економити](#ресурси-щоб-економити)

Примітка: Суми грошей пишуться з комою між тисячами і з крапкою перед центами:
>  один мільйон фунтів - £1,000,000.00

Примітка: офіційний сайт для всіх державних сервісів Британії - www.gov.uk, будьте обережні вводячи ваші персональні дані (ім'я, адреса, телефон, ідентифікаційний код (NI number, national insurrance number, "нешнал іншуренс намбер", номер соціального страхування), чи банківські реквізити) на невідомих сайтах.

## Підтвердження адреси

Підтвердження адреси (Proof of Address, "пруф оф адрес") - це тип документів які часто потребуються, наприклад для відкриття рахунку в банку, і повинні бути в вигляді паперового листа який містить ваше ім'я і прийшов вам на домашню адресу в Британії.

Найбільш легко приймаються такі документи (паперові оригінали):
 * консульний податок (council tax, "каунсл текс")  
   видається раз в рік (в березні) або при зміні проживаючих в арендованій квартирі
 * рахунок за газ та/або світло та/або воду (не старіше 3-6 місяців)  
   при відкритті рахунків впишіть в них всіх дорослих і не забудьте ввімкнути доставку рахунків по пошті 
 * паперова виписка з банку (по рахунку, кредитній карті)
 * Британська фото-картка водійські права (має містити вашу адресу)  
   при оформленні водійських прав можна отримати тимчасову (provisional, "провіжнал") картку до здавання екзаменів. Ця картка також приймається як підверження адреси.
   
Примітка: не переживайте якщо ви не можете дістати один з наведених вище документів. Більшість банків приймають інші документи (читайте на сайті банку, приклади наведені нижче) а деякі не потребують proof of address взагалі.

Приклади альтернативних документів для різних банків (все повинні бути паперові оригінали, розпечатки можуть не приймати):
 * лист від роботодавця який стверждує що ви найманий робітник і вказує вашу адресу (приймається щонайментше в HSBC bank)
 * лист з Університету/коледжу (приймається щонайментше в HSBC bank)
 * договір про аренду (приймається щонайментше в HSBC bank)
 * лист про отримання соціальних виплат (приймається щонайментше в Lloyds bank)
 * лист з податкової (HMRC) (приймається щонайментше в Metro bank)
 * лист про оплату ТВ ліценції (TV License) (приймається щонайментше в Metro bank)
 * страховий поліс на автомобіль (приймається щонайментше в Metro bank)
 * страховий поліс на здоров'я (приймається щонайментше в Metro bank)

## Соціальні виплати

Люди, які прибувають у Велику Британію у зв’язку із вторгненням Росії, одразу після прибуття мають право подавати заявку на одержання фінансової допомоги, а також їм буде надаватися додаткова допомога із пошуком роботи.

Якщо ви мешкали в Україні до 1-го січня 2022 року та втікаєте від вторгнення Росії в Україну, то ви, разом із членами вашої родини, можете подавати заявку на отримання соціальних виплат з першого дня прибуття до Великої Британії.

Соціальними виплатами та допомогою в пошуку роботи займається [Jobcentre plus](https://www.gov.uk/contact-jobcentre-plus), "джобцентр плас".

### Універсальна виплата / Universal Credit

[Universal Credit](https://www.gov.uk/universal-credit), "юніверсал кредіт", універсальна виплата - це фінансова допомога від держави яка виплачується в багатьох випадках (зокрема по безробіттю, при малому заробітку або неможливості працювати через стан здоров'я чи інвалідність).

Вимоги:
 * проживання в Британії
 * вік 18 і старше
 * молодше пенсійного віку
 * мати менше £16,000 (16 тисяч фунтів) грошей готівкою, на рахунках, депозитах та інвестицій

Розмір допомоги:
 * £265.31 в місяць для неодружених осіб до 25 років
 * £334.91 в місяць для неодружених осіб від 25 років
 * £416.45 (на пару) в місяць для одружених осіб до 25 років
 * £525.72 (на пару) в місяць для одружених осіб від 25 років

Розмір додаткової допомоги:
 * £244.58/£290.00 додатково в місяць на першу дитину
 * £244.58 додатково в місяць на кожну додаткову дитину
 * £354.28 додатково в місяць для інвалідів
 * £168.81 додатково в місяць якщо ви 35 годин на тиждень піклуєтесь про особу з інвалідністю
 * можлива [допомога](https://www.gov.uk/housing-and-universal-credit) в оплаті аренди/кредиту на житло

Оформлення займає 5 тижнів, але якщо потрібно терміново, то можна отримати [аванс](https://www.gov.uk/universal-credit/get-an-advance-first-payment) (advance, "едванс").

В залежності від ваших обставин ви підпишите договір і можете бути [зобов'язані](https://www.gov.uk/universal-credit/your-responsibilities):
 * написати CV (резюме)
 * шукати роботу
 * пройти тренінг
 * відвідувати зустрічі з тренером по пошуку роботи (work coach, "ворк коуч")

Ви зобов'язані звітувати як тільки ваші [обставини зміняться](https://www.gov.uk/universal-credit/changes-of-circumstances):
 * початок нової роботи або кінець попередньої
 * народження дитини
 * переїзд на проживання з парнером
 * догляд за дитиною або інвалідом
 * зміна номеру телефони чи email
 * зміна адреси проживання
 * зміна банківських реквізитів
 * збільшення/зменшення арендної платні
 * зміни в здоров'ї
 * захворювання що не дає працювати чи відвідувати тренера по пошуку роботи
 * зміни в доході (для СПД)
 * зміни в кількості заощаджень
 * зміна іміграційного статусу

Якщо у вас є діти до 1-го року то шукати роботу не треба, але вже в 2-3 роки потрібно готуватися до пошуку.

Користувачам Universal Credit можуть бути доступні деякі [інші види допомоги](https://www.gov.uk/universal-credit/other-financial-support).

Наприклад, є додаткова опція взяти кредит(на вузький список потреб):
 * до £348 для однієї людини
 * до £464 для людини в парі
 * до £812 якщо у вас є діти


### Соціальна виплата на дітей / Child benefit

[Child benefit](https://www.gov.uk/child-benefit/what-youll-get), "чайлд бенефіт" - це допомога що виплачується державою на утримання дітей:
  * £21.80 в тиждень (£94 в місяць, £1,136 в рік) за старшу дитину (до 16 років)
  * £14.45 в тиждень (£62 в місяць, £753 в рік) за другу дитину (до 16 років)
  * £14.45 в тиждень (£62 в місяць, £753 в рік) за третю дитину (до 16 років)
  * £14.45 в тиждень (£62 в місяць, £753 в рік) за четверту дитину (до 16 років)

Сумма платиться зазвичай помісячно на будь-який банківський рахунок. Якщо ви не можете відкрити рахунок можна звернутися [за допомогою](https://www.gov.uk/how-to-have-your-benefits-paid) щоб отримати гроші іншим способом.

Примітка: Якщо ви або ваш партнер (це слово зазвичай означає чоловіка або дружину або партнерів що не одружені офіційно але живуть разом) отримає дохід £50,000 та вище за рік, вам прийдеться заплатити податок на отриманий Child benefit. Це відбудеться в кінці фінансового року в квітні. При заробітку £60,000 за рік і вище вам прийдеться повернути всю суму отриманого Child benefit.


## Податки

Фінансовий рік в Британії з 6 квітня цього року по 5 квітня наступного року.

Податками займається HMRC ("ейч-ем-ар-сі", Her Majesty's Revenue and Customs, Служба доходів та податків Її Величності).

Оподаткування залежить від персональних обставин, але часто виглядає так:

[Податкова ставка](https://www.gov.uk/income-tax-rates) ступінчата:
 * 0% на річний дохід нижче £12,570  
   еквівалент £1047 в місяць, це називається Personal Allowance "персонал елауенс" (може змінюватись, визначається вашим tax code, див. нижче)
 * 20% на річний дохід між £12,571 та £50,270  
   тобто заробивши £12,580 ви заплатите 20% на £10 (різниця між £12,580 - £12,570)
 * 40% на річний дохід між £50,271 та £150,000  
   тобто заробивши £50,290 ви заплатити 40% на £20  
   і 20% на £37,700 (£50,270 - £12,570)  
   Примітка: Кожні £2 дохіду вище £100,000 зменшують personal allowance на £1, таким чином при доході £125,140 і вище personal allowance стане £0
 * 45% на решту доходу вище £150,000  
   тобто заробивши £150,100 ви заплатите 45% на £100,  
   40% на £99,730 (£150,000 - £50,270)  
   і 20% на £50,270 (£50,270 - £0(більше немає personal allowance))
   
Додатково ще платиться податок на соціальне страхування (NI, national insurrance, "нешнал іншуренс").

[Калькулятор податків](https://www.moneysavingexpert.com/tax-calculator/) дозволяє побачити більш точні цифри.

Коли ви найманий робітник, податки відраховує роботодавець щомісячно (враховуючи очікуваний заробіток за рік). Важко наперед знати сумму за рік (наприклад через різні бонуси, використання сервісів приватного медичного страхування враховується як отримана вами винагорода, робота не повний рік і т.д.).

В кінці року часто буває що ви недоплатили чи переплатили податки. Якщо ви переплатили, то отримаєте чек на потрібну суму. Якщо переплатили то податкова змінить ваш [податковий код](https://www.gov.uk/tax-codes/what-your-tax-code-means) (tax code, "текс коуд") з стандартного 1257L (що означає 12,570 неоподаткованого personal allowance) на меншу суму і таким чином за наступний рік ви автоматично погасите цю заборгованість заплативши більше подадків щомісяця.

Примітка: Благодійні організації різного типу можуть попросити вас заповнити анкету на Gift Aid "гіфт ейд", ця анкета впливає на ваші податки, зберігайте інформацію про Gift Aid який ви подали.

Примітка: при доході більше £100,000 податкова може попросити вас заповнити декларацію (tax return, "текс рітьорн"), там буде розділ про Gift Aid.

Примітка: якщо ви пропрацювали не повний рік, то після квітня податкова майже точно винна вам повернути частину податків!

## Транспорт в Лондоні

Компанія [TfL](https://tfl.gov.uk), “ті-еф-ель”, Transport for London керує транспорною системою міста.

Приїзд оплачується спеціальною картою Oyster (яку можна придбати в автоматах на станціях метро) або звичайною банківською картою з безконтактним чіпом (contactless, "контактлес", наприклад Visa waive, MasterCard Paypass, Apple Pay, Google Pay). У Кожного з методів є свої плюси та мінуси, наприклад Oyster дозволяє краще контролювати ваші витрати, легко виправити невірний тариф прямо у працівників станції, купляти проїздні (travelcard, "тревелкард").

Примітка: звичайно тут можна користуватися карткою українського банку, але оплата буде конвертуватися з фунтів стерлінгів у гривню і цей курс може змінюватися

Примітка: у кожної людини що подорожує повинна бути своя картка (оплата смартфоном, типу Apple Pay, Android Pay і т.д. вважається окремою карткою)

Ціна проїзду в автобусі та трамваї фіксована (£1.65 для дорослих), оплата проводиться прикладанням при вході одного з наведених методів - Oyster/contactless. Також існує можливість змінювати автобус чи трамвай на протязі 60 хвилин від початкової оплати з прикладанням на вході але без додаткових платежів, це називається hopper fare, "хопер феар".

Одноразовий проїзд досить дорогий, але існує ліміт (cap, "кеп") - максимальна сумма грошей яка буде знята в день, тиждень (з пн по нд, приміняється лише для банківських карток) та місяць. На Oyster можна купити і "покласти" проїздний (які доступні на різні види траспорту і зони подорожей) на день, тиждень, місяць і навіть рік.

Cap ліміт [на автобус та трамвай](https://tfl.gov.uk/fares/find-fares/bus-and-tram-fares) (якщо не користуватися іншими видами транспорту):
  * максимальний тариф в день - £4.95
  * максимальний тариф в тиждень - £23.30

Ціна проїздних квитків на автобус та трамвай які можна покласти на карту Oyster:
  * проїздний на місяць - £89.50
  * проїздний на рік - £932

Діти до 10 років їздять безкоштовно, до 18 років знижка 50% або 30%.

Якщо ви шукаєте роботу або отримуєте соціальні виплати то можна їздити на 50% дешевше з карткою [Jobcentre Plus Travel Discount](https://tfl.gov.uk/fares/free-and-discounted-travel/jobcentre-plus-travel-discount).

Ціна проїзду в метро та поїзді залежить від зон (Zone, “зоун”) початкової та кінцевої станції вашої подорожі, тому дуже важливо прикласти вашу картку на вході та на виході.

Примітка: завжди користуйтесь тою самою карткою для метро/проїздів, і не забувайте прикладати на вході та виході бо інакше буде застосований максимальний тариф (його можна оскаржити якщо відкрити рахунок на сайті TfL і додати туди ваші Oyster та банківські картки)

Ціну одиничного проїзду в метро/поїзді в межах Лондону (де приймається Oyster/contactless) можна подивитися [тут](https://tfl.gov.uk/fares/find-fares/tube-and-rail-fares/single-fare-finder). Одиничний проїзд дорожче в години пік (пн-пт, 06:30-09:30 та 16:00-19:00).

Примітка: є декілька [пересадочних станцій](https://tfl.gov.uk/fares/how-to-pay-and-where-to-buy-tickets-and-oyster/pay-as-you-go/touch-pink-card-reader-when-changing-trains) між метро та поїздами (а саме Blackhorse Road, Canada Water, Clapham Junction, Ealing Broadway, Gospel Oak, Gunnersbury, Hackney Central/Hackney Downs, Highbury & Islington, Kensington (Olympia), Rayners Lane, Richmond, Stratford, Surrey Quays, West Brompton, Whitechapel, Willesden Junction, Wimbledon). На них встановлені рожеві карт рідери до якого треба прикласти Oyster/contactless при пересадці з/на поїзд. Цим ви вкажете що не подорожували через зону 1 (центральні вокзали) і проїзд буде дешевшим. 

<img src="https://tfl.gov.uk/cdn/static/cms/images/pink-card-reader-explanation.jpg" width="50%" />

Аналогічно існує ліміт cap на максимальний тариф в день, тиждень (лише для банківських карт) і місяць, але він залежить від діапазону зон в межах яких ви їздите. Також можна придбати проїздний на Oyster на день, тижень, місяць і рік для різних зон на ваш вибір.

Ліміти cap та ціни проїздних можна подивитись [тут](https://tfl.gov.uk/fares/find-fares/tube-and-rail-fares/caps-and-travelcard-prices) ввівши початкову та кінцеву зону подорожей/проїздного.

Наприклад для проїзду між зонами 1 та 3:
 * ліміт cap в день £9
 * ліміт cap для банківьских карток в тиждень (пн-нд) £45.20
 * місячний проїздний £173.60
 * річний проїздний £1808.00

Наприклад для проїзду між зонами 2 та 4:
 * ліміт cap в день £11 (на зони 1-4)
 * ліміт cap для банківьских карток в тиждень (пн-нд) £31.90
 * місячний проїздний £122.50
 * річний проїздний £1276.00

Примітка: проїздний на метро/поїзд включає в себе проїзд на автобусі та трамваї.

Бажано створити рахунок на сайті TfL та додати свої картки Oyster/contactless щоб контролювати витрати, зручно поповнювати Oyster або оскаржувати/виправляти плату по банківських картах.


## Ресурси щоб економити

[MoneySavingExpert.com](https://www.moneysavingexpert.com/) містить актуальні статті та поради як економити.

Сайти продажу секонд хенд:
 * [Ebay.co.uk](https://www.ebay.co.uk) оплата через PayPal, доставка поштою, захист грошей через Ebay
 * [Gumtree.com](https://www.gumtree.com) речі що продаються біля вас, потрібно їхати/йті забрати, оплата готівкою на місці
